Rodzice Ali nie mieszkali przy ruchliwej ulicy.
Rzadko na zewnątrz działo się coś, co mogło przykuć jego uwagę.
Kiedy tylko dziewczynka wracała do domu, brała misia na ręce.
Słuchał wtedy cierpliwie o tym, że Ala dostała dobrą ocenę.
Słuchał o tym, że w szkole nie potrafiła odpowiedzieć na pytanie.
Któraś koleżanka powiedziała jej coś przykrego.
Miał także swoje stałe miejsce na biurku, przy którym Ala odrabiała lekcje.
Wpatrywał się uważnie w twarz dziewczynki, chcąc ocenić, czy może ma trudności.
Czy też dzisiaj pani nauczycielka zadała coś łatwego?
Wkrótce będą mogli się razem bawić.
Każdego wieczora opatulony ciepłym szalikiem, zasypiał w rogu łóżka Ali.
Lubił tak leżeć, czekając w cieple, aż mała ręka dziewczynki dotknie jego futerka.
Wtedy jego pluszowe serduszko zaczynało bić mocniej.
Czasem bał się, że z radości bije tak szybko i głośno, że może obudzić dziewczynkę.
Gdyby jednak ktoś pomyślał, że życie Franka jest nudne, nie miałby racji.
Nikt nie sądziłby nawet, jak wiele miejsc zobaczył.
Podróżując na bagażniku roweru zwiedził całą okolicę.
W któreś wakacje wyjechał schowany w plecaku kolejką linową na Kasprowy Wierch.
Czasem odwiedzał też mało przyjemne miejsca.
Był u dentysty, gdzie siedział na olbrzymim fotelu na kolanach swojej towarzyszki.
Nieraz opuszczenie progów domu wiązało się z jakąś niemiłą przygodą.
Kiedyś podbiegł do niego wszędobylski jamnik Maks i pochwycił w zęby.
Ala zabrała go ze sobą do ogródka i na chwilę zostawiła samego na kocu.
Zawsze istnieje obawa, że przestaną podobać się dzieciom.
Na szczęście operacja nie była potrzebna.
I tak oto Franek wiódł szczęśliwe i ciekawe życie.
Obok plastikowego talerzyka z warzywami z modeliny pojawił się drugi.
Naprzeciwko niego zasiadł mniejszy miś w sukience i z kokardą na głowie!
Mały miś patrzył przestraszonymi, czarnymi węgielkami oczu i uśmiechnął się nieśmiało.
Odtąd miśka zajmowała miejsce obok niego na parapecie.
Najbardziej denerwowało go to, że Ala sadzała ją na jego kolanach!
Co więcej, często to ona była najpierw brana na ręce po powrocie Ali ze szkoły.
To ona siedziała bliżej jej piórnika na biurku i to z nią musiał dzielić kocyk z szalika.
Tego było już za wiele, żeby jakaś dziewczyna leżała na jego posłaniu!
Ala płakała, bo jakiś chłopiec w klasie zniszczył jej rysunek.
Franek bardzo chciał żeby chwyciła jego pluszową łapkę.
Franek bardzo chciał aby mógł przekazać jej delikatnym uściskiem całą swoją pluszową miłość.
Niestety ujrzał, że ręka dziewczynki spoczywa na futerku miśki.
Nie rozumiał dlaczego wszystkie dziewczynki wożą w swoich wózkach dla lalek.
Wielkodusznie postanowił tolerować Todzię, ale niczego jej nie ułatwiać.
Kiedy siedział wraz z Todzią na parapecie okiennym, czekał na Alę.
Po drugiej stronie szyby przysiadł czarno-biały ptak z długim ogonem.
Popatrz, jaki ładny ptaszek! – ucieszyła się Todzia.
Franek odwrócił łebek w bok i spojrzał na Todzię.
Kiedy zobaczył błysk zainteresowania i podziwu w jej małych oczkach.
– Nie wiem, co ci się podoba w tym wielkim ptaku – odparł niby obojętnie.
– Lepiej byś się trzymała od niego z daleka – dodał.
– Dlaczego? – zapytała zaciekawiona Todzia i utkwiła w nim przestraszone spojrzenie.
Franek dostrzegł, że ilekroć coś mówiła, ta głupia zielona kokarda na głowie śmiesznie się ruszała.
Dlaczego tak bardzo go to denerwowało...?
Musiał po prostu przyznać, że jej nie lubi.
– To sroka! Ten ptak porywa dziobem małe pluszowe misie.
Odlatuje z nimi tak daleko, że potem nie potrafią już same znaleźć drogi powrotnej do domu.
Trafiają gdzieś na wysypisko, gdzie nie ma żadnych dzieci, które by się nimi bawiły!
– Ojej! – mały niedźwiadek cofnął się ostrożnie.
Odruchowo położył łapkę na łapce Franka, lecz ten nie przygarnął jej.
– Ale przecież ta sroka jest za oknem, więc chyba jesteśmy bezpieczni?
– Z nią nigdy nic nie wiadomo! Ona ma silny dziób!
W jednej chwili może wybić nim szybę i porwać cię – zapewniał Franek.
Nagle podmuch wiatru za oknem sprawił, że potężne skrzydło ptaszyska uderzyło o szybę.
– O nie! – zawołała Todzia i cofnęła się gwałtownie jeszcze raz.
Franek odwrócił się najszybciej jak mógł, żeby przytrzymać kolebiący się kaktus.
Zobaczył już tylko kupkę ziemi na podłodze pomiędzy dwiema skorupami rozbitej doniczki.
– Popatrz, co zrobiłaś! – krzyknął rozzłoszczony.
– Wiesz, że nie wolno nam niszczyć niczego, co należy do Ali.
Todzia ukryła pyszczek w małych pluszowych łapkach.
Mała zielona kokardka poruszyła się na łebku, tym razem od płaczu.
– No pewnie, teraz się jeszcze rozpłacz! Tylko to potrafisz!
– Franek zeskoczył z parapetu i zaczął przyglądać się pozostałościom doniczki.